---
layout: post
title: "Success so clearly in view... or is it merely a trick of the light?"
date: 2025-09-02 22:00:00 +0200
---

Så lykkedes det endelig at nå mine dagsmål! 🙌

### Dagens plan/mål:

1. Arbejde med praktiksøgning
2. Deltage i guild-møde (spiludvikling)
3. Optimere læringsmål for AI og machine learning

### Dagens arbejde:

Dagen startede med forberedelse til praktiksøgning, og det gik godt. Herefter mødtes vi til guild-møde omkring spiludvikling. Min underviser, Lene, anbefalede mig at undersøge de generelle principper bag at udvikle et interessant spil, og jeg fandt efterfølgende en artikel, jeg tror dækker det område godt. Når jeg har læst den, tilføjer jeg den til min dokumentation for faget. Vi talte også om artefakter, hvordan f.eks. domænemodel og DCD kan bruges samt vigtigheden af sporbarhed og at artefakterne rent faktisk bliver omsat til et produkt. Til næste møde skal vi hver især vise noget, vi er specielt stolte af eller har kæmpet meget med. Det glæder jeg mig til og håber meget at kunne vise en megalodon, der svømmer rundt! 🦈

Sidst på dagen fik jeg optimeret læringsmål for mit andet valgfag, så jeg er klar til guild-mødet i morgen. Jeg fandt også et kursus om machine learning, jeg tror er rigtig spændende, så jeg får det grundlæggende på plads fra starten.

### Refleksion over dagen:

I dag lykkedes det faktisk at nå alle mine mål for dagen! 🎉

Jeg tror det gik så godt fordi målene var:

✅ Afgrænsede

✅ Realistiske

✅ Klar fra starten af dagen

Målene kunne selvfølgelig optimeres yderligere jvf. SMART-frameworket - f.eks. være tidsbestemte, og det vil jeg eksperimentere videre med en anden dag.

### Næste skridt:

I morgen vil jeg primært arbejde med spiludvikling igen - læse artiklen om de generelle principper, se videre på kurset og færdiggøre første version af GDD'et. AI og machine learning er dog lige på trapperne, og jeg glæder mig meget til også at dykke ned i det emne! 📖