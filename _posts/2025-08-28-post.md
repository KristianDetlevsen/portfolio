---
layout: post
title: "Et lille skridt i den rigtige retning"
date: 2025-08-27 23:59:00 +0200
---

Det har været en produktiv dag, og det er dejligt at være i gang. 🚀

### Dagens plan/mål:

1. Færdiggøre Game Design Document version 1.0 i projektgruppen.
2. Gennemføre kursus om 2D-spil i Unity.

### Dagens arbejde:

Først og fremmest vil jeg lige nævne, at jeg har tilføjet en ny progressionsbar til spiludvikling. Det drejer sig om 'dokumentation', da jeg har fundet ud af, at man inden for spiludvikling anvender nogle andre artefakter, end dem, vi tidligere har arbejdet med. Samtidig har jeg opdateret baren, da jeg er ved at få en fornemmelse for, hvilke artefakter det drejer sig om, og hvordan de bruges. 🎉

I dag har vi i produktteamet arbejdet videre med GDD version 1.0, og vi er kommet langt, men der er stadig lige et par punkter, der kan skrives lidt mere til. Derudover havde vi produktvejledning med vores underviser i dag, og vi fik god feedback i forhold til at få inddraget alle vores valgfag i projektet.

Jeg er langt om længe startet på kurset i Unity, men får det ikke gennemført i dag. Det er imidlertid en super følelse endelig at være i gang! ⭐

Til sidst kan jeg lige kort nævne, at jeg også i dag fik tilføjet et favicon til min portefølje. ☕

### Refleksion over dagen:

Vi havde en god snak i produktteamet omkring, at det er vigtigt at have nogle grundlæggende ting på plads, inden vi kaster os ud i at programmere spillet, men der skal samtidig være plads til ændrede krav samt eksperimenter undervejs i projektet.

### Næste skridt:

I morgen fortsætter jeg med kurset, jeg begyndte i dag. Jeg kommer også til at arbejde en del med praktiksøgning, og så skal vi igen mødes i produktteamet og arbejde videre med projektet. 🕹️
