---
layout: post
title: "Success so clearly in view.. or is it merely a trick of the light?"
date: 2025-10-24 12:00:00 +0200
---

Praktikken er nu på plads og tingene skrider planmæssigt fremad. 🕯️

### Dagens plan/mål:

1. Kode 'NPC movement' til projektet
2. Mødes med produktteamet.
3. Skrive et blogindlæg (længe ventet)

### Dagens arbejde:

Jeg startede dagen med at programmere en fisk, som har to 'states' hhv. 'wander' og 'flee'. Ideen er at når spillerens haj nærmer sig skifter fisken state og begynder at flygte. Her er en GIF, som viser det:

![Spilleren nærmer sig fisken, som flygter!](assets/gif/Fish_states.gif)

Fiskens farveskift fra grøn (wander) til rød (flee) er kun med af hensyn til debugging.

Mødet med produktteamet gik godt, og jeg var super stolt af at kunne præsentere min kode.

### Refleksion over dagen:

I sidste blogindlæg skrev jeg at jeg ville stå op kl. 04:00, men det viste sig hurtigt at være lige ambitiøst nok! Nu står jeg i stedet op kl. 05:00(!), brygger en god kop kaffe og gør mig klar til at være effektiv i løbet af dagen. ☕

Til guildmødet i går fortalte en af mine medstuderende at han havde brugt ferien på at lave et spændende miniprojekt hvor han bl.a. benyttede Model Context Protocol (MCP), som er et framework, der kan forbinde en LLM, som ChatGPT, til forskellige tjenester. Det var meget inspirerende og jeg blev motiveret til at arbejde videre med mine læringsmål for AI & ML.

Jeg har fået anskaffet mig bogen "Game Design - en introduktion" af Lasse Juel Larsen, og den glæder jeg mig super meget til at læse. Jeg tror den vil give mig nogle teoretiske vinkler, jeg kan benytte til at begrunde mine spildesignvalg for projektet. Samtidig håber jeg at det kan give lidt tiltrængt afveksling i dokumentation, som indtil nu kun har været videoer og internetartikler.

### Næste skridt:

I weekenden vil jeg læse i min nye bog! 📘
Derudover vil jeg færdiggøre koden til fiskens bevægelsesmønstre, så jeg også tager forbehold for RayCast og kollision med hajen.
